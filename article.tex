\documentclass[lettersize,journal]{IEEEtran}
\usepackage{amsmath,amsfonts}
\usepackage{array}
\usepackage{textcomp}
\usepackage{url}
\usepackage{verbatim}
\usepackage{graphicx}
\usepackage[catalan]{babel}
\usepackage{lipsum}
\usepackage[hidelinks]{hyperref}

\renewcommand{\figurename}{\textbf{Figura}}

\renewcommand{\abstractname}{Resum}
\renewcommand{\IEEEkeywordsname}{Paraules clau}

\begin{document}

\title{Disseny d'una Eina per al Tractament i \\ Visualització de les Dades d'Accés a un Repositori}
\author{\textbf{Omar Briqa} \\ \vspace{5pt} Escola Politècnica Superior d'Enginyeria de Vilanova i la Geltrú}
\maketitle

\begin{abstract}
En el context actual de la ciència de dades, cada registre d'un esdeveniment és crucial.
En el nostre cas, se'ns ha donat accés als \textit{logs} del servidor UPCommons, el portal del coneixement obert de la Universitat Politècnica de Catalunya.
Els \textit{logs} són els registres d'accés de les consultes a la plataforma.
El nostre objectiu és recopilar totes aquestes dades i convertir-les en informació significativa.
Ho farem mitjançant el disseny d'una eina que processi aquestes dades, les emmagatzemi, i posteriorment les utilitzi per generar informes, analitzar determinades característiques o altres casos d'ús definits per l'usuari de l'eina.
\end{abstract}

\begin{IEEEkeywords}
    DSpace, Metadades, UPCommons, Grafana, InfluxDB, MongoDB, Registre d'accés.
\end{IEEEkeywords}


\section{Introducció}\label{sec:introduction}
\IEEEPARstart{L} objectiu d'aquest projecte és desenvolupar una eina de codi obert que, a partir de l'anàlisi dels registres d'accés de la plataforma UPCommons, converteixi aquesta informació específica del \textit{software} que utilitza UPCommons, a un conjunt de dades més comprensibles.

Aquests registres consisteixen principalment en consultes de recursos d’UPCommons, malgrat que hi ha més tipus d’accessos: cerques, comandes del servidor internes, redireccions, i molt més.

Hem fragmentat el nostre projecte en tres etapes ben diferenciades.
La primera se centra en l’anàlisi dels registres d’accés.
Definirem clarament què esperem d’un log, quin contingut ha de contenir i quina informació ha de proporcionar.

Seguidament, emmagatzemarem aquesta informació a una base de dades de sèries temporals, InfluxDB.
A més a més, descarregarem totes les metadades dels recursos d’UPCommons d’un servidor OAI (Open Archives Initiative) a una base de dades basada en documents, MongoDB.

Finalment, amb les dades processades i emmagatzemades en un gestor de bases de dades, procedirem a definir uns casos d’ús que serviran de base i demostraran la proposta de valor de la nostra eina.
Com a eina de suport, utilitzarem el programari d’observabilitat Grafana.

\section{Processament de les dades}\label{sec:data-processing}
La primera etapa del nostre projecte consisteix a processar les dades.
Volem respondre a preguntes com: què són aquestes dades, com estan estructurades, quina informació proporcionen, com les podríem tractar\dots
Durant aquest procés, analitzarem tots els registres d'accés, emmagatzemats al nostre servidor de treball.
Concretament, parlem dels registres d'accés des del primer dia de l'any 2006 fins al darrer accés de l'any 2023.

A causa de la gran quantitat de dades, hem de dissenyar un procés que analitzi tots aquests registres de manera automatitzada.
Aquest procés ha de tractar diverses casuístiques dels registres, ja que els servidors no només registren accessos a la plataforma d'UPCommons, sinó que moltes més coses.
Accessos a recursos web, repeticions de registres, alguns amb el seu format alterat, són alguns casos que hem anat trobant pel camí.
Un cop aclarits tots els casos, proposem un disseny modular, independent de la seva implementació, per dur a terme aquesta anàlisi.

L'objectiu d'aquest és convertir els \textit{logs} del format específic amb el qual s'enregistren a la plataforma d'UPCommons, a un altre més operable, on també hi hem afegit informació significativa que ens serà útil per als passos posteriors.
Saber si el \textit{log} és una cerca a la plataforma, un accés a un recurs o d'altre tipus, i marcar-ho al mateix registre pot simplificar molt el seu tractament.

Per altra banda, processarem també les metadades.
Aquestes són les etiquetes presents a cadascun dels recursos d'UPCommons, amb l'objectiu d'enriquir la informació d'aquests.
Els autors, la descripció del recurs, la data de pujada, el departament responsable, el tipus de document o més, es troben inclosos.
La plataforma d'UPCommons està basada en el programari de codi obert DSpace, plataforma per la construcció i gestió de repositori digitals, una de les més utilitzades~\cite{eprints:roar}.
El format de les metadades és el DIM (DSpace Intermediate Metadata), que es basa en l'agregació d'un qualificador al format Dublin Core ja existent.
Per exemple, l'autor principal d'un recurs ve definit per la metadada:
\begin{center}
    {dc.contributor.author}
\end{center}

Les metadades les podrem trobar a un servidor de desenvolupament on només hi són emmagatzemadaes aquestes.
Utilitzarem el protocol OAI-PMH (Open Archives Initiative Protocol for Metadata Harvesting) per descarregar-les.
Una característica interessant d'aquest servidor, i que no tots els servidors OAI tenen, és la funcionalitat del control de flux mitjançant el \textit{resumptionToken}.

Els verbs del protocol OAI-PMH per obtenir les metadades no poden obtenir totes les metadades d'una tirada, ja que no és gens pràctic a causa del seu gran nombre.
Com a conseqüència, retornen un valor que indica en quin punt de la descàrrega ets, permetent la modularització de l'obtenció de les metadades.

Implementarem aquest procés amb la llibreria Sickle~\cite{Sickle}, encara que gràcies a la simplicitat d'aquest protocol ho podríem dur a terme sense la necessitat de llibreries externes.
Com a primera fase, les estructurarem localment en el nostre sistema de fitxers.
Més endavant les migrarem a un sistema gestor de bases de dades.


\section{Emmagatzemament de les dades}\label{sec:data-storing}
\subsection{Sistemes gestors de bases de dades}\label{subsec:data-storing-requirements}
Un cop tenim la informació processada, necessitem una solució d'emmagatzemament de dades per poder consultar aquestes dades d'una forma simple, eficient i consistent.
La resposta sembla ser senzilla: utilitzar bases de dades.
Tot i així, hem de respondre a les següents preguntes: que emmagatzemem exactament, quin format utilitzem, quina o quines bases de dades utilitzarem i quines són les característiques i funcionalitats necessàries.

Per cada secció del projecte (\textit{logs} i metadades) s'han considerat diverses opcions, valorant els seus punts a favor i en contra.
De forma general, per la base de dades que emmagatzemi els registres d'accés, les característiques ideals són:
\begin{itemize}
    \item Base de dades de codi obert.
    \item Enfocada a tractar registres d'accés, o elements que ocorren en un cert punt de temps (bases de dades de sèries temporals).
    \item Estigui ben documentada, actualitzada i mantinguda per una comunitat activa d'usuaris, desenvolupadors\dots
    \item Capacitat de processar grans quantitats de dades.
    \item Capacitat d'allotjar la base de dades localment al nostre servidor de treball.
\end{itemize}

La solució final fou triar InfluxDB.
Aquesta opció a més de complir amb totes les característiques anteriors, incorpora una funcionalitat d'indexació per paràmetres interessant.
Podrem indexar els paràmetres freqüents que vam afegir als registres en l'etapa de processament per després optimitzar la cerca.
Podrien ser la tipologia de \textit{log} (cerca, accés a recurs\dots), els paràmetres de la petició d'HTTP dels \textit{logs}, el codi de resposta de la petició\dots
Tot depèn del processament que s'hagi fet anteriorment, i la semàntica que se li hagi associat a un \textit{log}.

En relació amb la base de dades per emmagatzemar les metadades, com la quantitat d'aquestes és de quatre ordres de magnitud inferior que la dels \textit{logs}, els requisits no són tan estrictes.
En canvi, el requisit més important és la flexibilitat del model de dades.
Les metadades poden tenir valors múltiples, fet que faria incompatible l'ús d'algunes bases de dades relacionals.

Pel fet que durant l'obtenció de les metadades del servidor OAI té com a resposta fitxers en format XML (Extensible Markup Language), podríem convertir-les a un format d'un document de parelles clau-valor.
El sistema gestor de bases de dades més popular basat en documents és MongoDB.
Senzill d'utilitzar i de configurar, aquesta va ser la nostra decisió per emmagatzemar les metadades.

\subsection{Procés d'abocament de les dades}\label{subsec:data-storing-process}

El procés d'abocament de les metadades s'ha fet continuadament del de processament de dades.
L'automatització dels dos processos ens ha permès treballar concurrentment en altres bandes del projecte, mentre monitoràvem puntualment l'estat d'aquest.
S'ha fet un abocament per cada base de dades.
Encara que l'objectiu no era optimitzar al màxim i reduir aquest temps, hem dut a terme una sèrie de millores recomanades pel mateix InfluxDB~\cite{influxdb:optimizations}.

El resultat de l'abocament dels \textit{logs} conclou amb els resultats de la taula~\ref{tab:table1}.

\begin{table}[!t]
    \caption{Resultat de l'abocament dels logs}\label{tab:table1}
    \centering
    \begin{tabular}{|l|r|}
        \hline
        \textbf{2006-2023} & Total\\
        \hline
        Nº total de \textit{logs}       & 1.922.392.760\\
        \hline
        Accés a recursos UPCommons      & 1.208.133.268\\
        \hline
        Cerques a UPCommons             & 179.937.769\\
        \hline
        Accés a recursos web descartats & 430.789.238\\
        \hline
        Altres tipus de \textit{logs}   & 107.198.724\\
        \hline
        Errors de processament          & 552\\
        \hline
        Duració (minuts)                & 1.977,13\\
        \hline
    \end{tabular}
\end{table}

Algunes consideracions:

\begin{itemize}
    \item El nombre d'errors de processament irreversibles és sorprenentment baix.
    Això és degut al fet que la plataforma registra els \textit{logs} de forma correcta, i que l'eina que hem dissenyat els processa correctament.
    \item L'abocament total ha trigat un total de 1977 minuts, que correspon a aproximadament 33 hores.
    De mitjana, cada \textit{log} tarda 61 \(\mu s\).
\end{itemize}

El resultat de l'abocament de les metadades al base de dades MongoDB conclou amb els resultats de la taula~\ref{tab:table2}.
El volum total d'aquestes dades (648 MB) va fer possible realitzar aquest abocament prèviament al sistema de fitxers del servidor de treball.
D'aquesta manera evitem tornar a fer les peticions al servidor en cas que el bolcat falli, o les dades pateixin algun tipus d'alteració o corrupció.
El resultat d'aquest abocament es mostra a la taula~\ref{tab:table3}.

\begin{table}[!t]
    \caption{Resultat de l'abocament de les metadades\label{tab:table2}}
    \centering
    \begin{tabular}{|c|c|c|}
        \hline
        MongoDB & Nº total de metadades & Duració (segons)\\
        \hline
        \textbf{Total} & 242.555 & 38,2050559520721\\
        \hline
    \end{tabular}
\end{table}

\begin{table}[!t]
    \caption{Resultat de l'abocament de les metadades\label{tab:table3}}
    \centering
    \begin{tabular}{|c|c|c|}
        \hline
        Servidor de treball & Nº total de metadades & Duració (minuts)\\
        \hline
        \textbf{Total} & 242.555 & 20,95360236565\\
        \hline
    \end{tabular}
\end{table}

\section{Servidor de treball}\label{sec:server-ostia}
El desenvolupament de la nostra eina, anomenada Open Science Toolkit Information Access s'ha dut a terme en un servidor amb el mateix nom.
Aquest ha sigut preparat pels directors del projecte, conté tots els recursos i dependències de l'eina.

Les tasques principals dutes a terme en aquest servidor són:
\begin{itemize}
    \item Desenvolupament del codi de l'eina, utilitzant un respositori basta en el sistema de control de versions \textit{git}.
    Aquest repositori es troba a públicament a \textit{GitHub}: \url{https://github.com/omar-briqa-tfg/OSTIA}, sota una llicència MIT.
    \item Anàlisi dels \textit{logs} i les \textit{metadades}.
    \item Els dos processos d'abocament a les bases de dades, ubicades al mateix servidor.
    \item Generació d'informes amb el suport de l'eina Grafana.
\end{itemize}


\section{Anàlisi i visualització de les dades}\label{sec:data-visualization}
Un cop finalitzats tant l'anàlisi com l'emmagatzemament de les dades, arribem a la part de l'anàlisi i la visualització de les dades.
Per mostrar el potencial d'aquesta eina, hem definit uns quants casos d'ús prou representatius que poden servir com a exemple.

Utilitzem el programari d'observabilitat Grafana com a eina de suport.
Amb aquesta eina generarem informes visuals dels diversos casos d'ús que vulguem tractar.
Per cada cas d'ús, els nostres exemples es basen a definir del que tracta, que analitzarem, com ho representarem i la discussió dels resultats.

N'hem definit tres:
\begin{itemize}
    \item Recurs més accedit durant un període de temps.
    \item Accessos amb el seu contingut alterat.
    \item Condicions d'accés dels accessos a recursos de l'EPSEVG.
\end{itemize}

A continuació detallarem el tercer cas d'ús, que tracta sobre les condicions d'accés dels accessos a recursos de l'EPSEVG, mostrant la funcionalitat completa de l'eina.

\textit{\textbf{Precondicions}}

Hem de tenir els \textit{logs} emmagatzemats a la base de dades InfluxDB.
Això ja s'ha fet a l'emmagatzemament de les dades.

També hem de tenir marcats els \textit{logs} que siguin un accés a un recurs d'UPCommons, d'aquesta manera podem descartar tots els altres registres durant aquesta anàlisi.
Ho hem fet al processament de les dades.

\textit{\textbf{Definició}}

Donat el període de temps del primer de desembre del 2023, volem saber quines són les condicions d'accés dels accessos als recursos de l'EPSEVG.

Volem determinar si són d'accés obert, restringits per decisió de l'usuari, restringits a la comunitat académica\dots

\textit{\textbf{Anàlisi simplificat}}

Obtenim tots els accessos a recursos d'aquest dia de la nostra base de dades de \textit{logs}, filtre només aquells que siguin accessos a recursos.

A continuació busquem a la base de dades de les metadades amb l'identificador del recurs, si aquest està relacionat amb l'EPSEVG.
Aquest filtre ho fem amb la metadata:
\begin{center}
    {dc.audience.mediator}
\end{center}

Si ho està, obtenim el tipus d'accéss d'aquest recurs, amb la metadata corresponent, i ho emmagatzemem.
Aquesta informació es troba al valor de la metadata:
\begin{center}
    {dc.rights.access}
\end{center}

\textit{\textbf{Resultat}}

Amb la informació prèviament processada, utilitzarem Grafana per representar visualment la tipologia d'accessos.

Les diferents condicions d'accés d'aquest període per accessos a recursos, representades a la figura~\ref{fig:log-access-type}, són:
\begin{itemize}
    \item Verd: recurs d'accés obert.
    \item Groc: recurs restringit per decisió de l'autor.
    \item Blau: recurs restringit per acord de confidencialitat.
    \item Vermell: recurs restringit a la comunitat acadèmica de la UPC.
    \item Taronja: recurs restringit a la comunitat acadèmica del CSUC (Consorci de Serveis Universitaris de Catalunya).
\end{itemize}

Les condicions d'accés més habituals són aquelles on més usuaris poden accedir.

Aquestes són l'accés obert i l'accés restringit a la comunitat acadèmica de la UPC.

Cal remarcar que tots els exàmens són restringits a la comunitat acadèmica de la UPC.
\begin{itemize}
    \item Aquell dia es van registrar un total de 2001 accessos a recursos restringits a la comunitat acadèmica de la UPC, dels quals 1961 eren accessos a exàmens.
\end{itemize}

Els menys accedits són aquells d'accés restringit a un públic petit.

\begin{figure}[!t]
    \centerline{\includegraphics[width=0.5\textwidth]{figures/access-rights-epsevg}}
    \caption{Condicions d'accés dels accessos a recursos de l'EPSEVG el primer de desembre del 2023.}\label{fig:log-access-type}
\end{figure}

\section{Conclusions}\label{sec:conclusions}

El projecte ha assolit plenament l'objectiu inicial: transformar dels registres d'accés amb un format específic del programari d'UPCommons a un conjunt de dades comprensibles.
Mitjançant l'eina desenvolupada, aquesta transformació proporciona una visió detallada dels diferents casos definits pels usuaris, generant diversos informes específics.

Començant per l'anàlisi dels registres d'accés, hem posat el focus en la modularitat del disseny, i no acoblar aquest amb la implementació.
Principalment, és perquè les decisions de com s'ha analitzat poden variar si el cas d'ús és totalment diferent.

Definint els passos a partir de l'anàlisi dels \textit{logs}, hem tractat i emmagatzemat tots els registres excepte aquells que són d'accessos a recursos web.
Això ha resultat en poder descartar i no emmagatzemar un 22\% del \textit{logs} (430.789.238 registres).

Hem processat 1.922.392.760 entrades de \textit{logs} en un temps d'aproximadament 33 hores, mitjançant un procés completament automatitzat.
Un possible punt de treball futur és poder paral·lelitzar aquest procés, pel fet que els \textit{logs} són independents entre si.
Sistemes com Hadoop o Spark estan especialitzats en aquests processos.

Comparat amb el número de \textit{logs}, l'abocament és molt més ràpid.
Hem afegit 242.555 entrades en 38 segons a la base de dades MongoDB.

Com ja hem vist als diferents casos d'ús, els paràmetres escollits per processar els \textit{logs} i emmagatzemar-los ens han permès dur algun tipus d'anàlisis de forma immediata.
Aquests són aquells que utilitzen els camps dels \textit{logs}, ja que les cerques estan optimitzades gràcies a la indexació.
Després tenim aquells casos d'ús on hem d'analitzar els camps dels \textit{logs}.
Aquests valors són molt diversos, i no els podem indexar.
El tercer tipus de cas d'ús consisteix a relacionar els recursos amb les seves metadades.
En aquesta etapa analitzem específicament els registres d'accés a recursos d'UPCommons per relacionar-los amb les seves metadades.
Aquests casos es basen a cercar a MongoDB el valor d'aquestes metadades.

Grafana ens ha permès analitzar visualment aquests casos, obtenint informació de les nostres fonts de dades.
La gran majoria de bases de dades que utilitzaríem per emmagatzemar els \textit{logs} i les metadades tenen suport per a Grafana.

Arribats a aquest punt, hem vist com a partir d'analitzar els registres d'accés a UPCommons, entendre el funcionament de les metadades dels recursos, afegir aquesta informació a un gestor de bases de dades, hem pogut desenvolupar uns casos d'ús base que demostren que aquesta eina de codi obert pot donar suport per analitzar les diferents casuístiques proposades per l'usuari de l'eina.

\begin{thebibliography}{1}
\bibliographystyle{IEEEtran}
\bibitem{eprints:roar}
    EPRINTS. Registry of Open Access Repositories. \url{https://roar.eprints.org/view/software/}, 2024. [En línia; data de consulta: 25-06-2024].
\bibitem{Sickle}
    MATHIAS LOESCH. Sickle. OAI-PMH for Humans. \url{https://sickle.readthedocs.io/en/latest/}, 2015. [En línia; data de consulta: 04-05-2024].
\bibitem{influxdb:optimizations}
    INFLUXDATA. Optimize writes to InfluxDB. \url{https://docs.influxdata.com/influxdb/v2/write-data/best-practices/optimize-writes/?t=Client+libraries}, 2024. [En línia; data de consulta: 04-05-2024].
\end{thebibliography}

\end{document}
